* Staj defteri, Dekanlığın ilgili makama yazısı ve “Staj Değerlendirme Formu” öğrenci tarafından temin edilir.
* Staj defterleri öğrenciler tarafından tükenmez veya dolmakalemle, kendi el yazılarıyla kitap harfleri kullanılarak okunaklı bir şekilde Türkçe yazılır. Yurtdışında staj yapan öğrenciler, staj defterlerini İngilizce yazarlar.
* Staj defteri staj süresince yapılan iş ve çalışılan işyeri hakkında teorik ve pratik genel bilgileri kapsamalıdır. **Stajın içeriği kitaplardan alınma temel bilgiler olmamalıdır.** Staj yapılan fabrikaya özgü tanımlamaları ve üretim işlemlerini içermelidir.
* Staj defteri günü gününe veya en fazla 3-5 günlük aralıklarla staj yapılan yerde doldurulur. Sayfalar belirli aralıklarla fabrikadaki yetkili mühendise onaylatılmalıdır. Her sayfada alt kısımda onaylayan kişinin imzası ve kaşesi yer almalıdır. Kaşesi yok ise adı ve soyadı yazılmalıdır. Boş sayfalarda imza olmamalıdır.
* Staj defterleri, öğrencinin stajını yaptığı birimin amiri tarafından kontrol edilerek imzalanmalı ve mühürlenmiş olmalıdır.
* Staj defterlerinde doldurulan sayfa sayısı en az staj yapılan gün sayısı kadar olmalıdır.
* Staj değerlendirme formunda firma ile ilgili kısımlar işyerince mutlaka doldurulmalı ve onaylanmalıdır. Bu form kapalı ve mühürlü (veya kaşeli) zarf içinde alınmalıdır. Kapalı zarf içindeki staj değerlendirme formu işletme tarafından öğrencinin kendisine verilmeyip postayla da gönderilebilir.
* Stajınızı başarılı gerçekleştirebilmek için lütfen bölüm sitesindeki Yönergede bulunan değerlendirme kriterlerini inceleyiniz.
[[Staj defteri teslim ve değerlendirme]]
